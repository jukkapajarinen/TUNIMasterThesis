Tämän diplomityön tavoitteena oli kehittää hyväksymistestausjärjestelmä ja toistettavissa oleva menetelmä web-käyttöliittymien hyväksymistestauksessa tarvittavien testitapauksien priorisointiin.
Lisäksi tavoitteena oli tarjota selkeä, eheä ja helposti ymmärrettävä kokonaisuus hyväksymistestauksen toteuttamiseen ja priorisoimiseen testausjärjestelmää ja kehitettyä priorisointimenetelmää käyttäen.
Tutkimusta varten laadittiin neljä tutkimuskysymystä, joihin vastaaminen asetettiin myös yhdeksi työn tavoitteeksi.

Tutkimuskysymykseen \emph{T1} vastattiin kokonaisuutena priorisointi painotetun verkon avulla luvussa, eli esitetään ratkaisuna toistettavissa oleva menetelmä testitapauksien priorisoimiseen.
Priorisointiin vaikuttavat muuttujat luvussa esitetään myös suora vastaus tutkimuskysymykseen \emph{T2}.
Lisäksi painofunktiot priorisointiin ja verkon karsiminen esittävät vastaukset tutkimuskysymykseen \emph{T3}.
Lopuksi verkon ja testitapauksien yhteys luku antaa suoraan vastauksen tutkimuskysymykseen \emph{T4}.

Tässä diplomityössä kehitettiin hyväksymistestausjärjestelmä sekä siihen rakennettavien testitapauksien priorisointimenetelmä.
Hyväksymistestausjärjestelmä laadittiin käyttäen Robot Frameworkiä, Seleniumia, Xvfb-näyttöpalvelinta ja Dockeria.
Lisäksi jatkuvan integroinnin tarve otettiin huomioon käyttäen GoCD-palvelinta hyväksymistestausjärjestelmän kanssa.
Testitapauksien priorisointimenetelmä kehitettiin itsenäisesti käyttäen matemaattista painotettua verkkoa.
Painotetun verkon avulla tehtävään priorisointiin liittyivät tärkeimpinä priorisointiin vaikuttavat muuttujat, painofunktiot ja verkon karsimiseksi tehtävät leikkaukset.
Painotetun verkon avulla tehtävä priorisointi todettiin toimivaksi aidosta sovelluksesta tehdyn yksinkertaistetun esimerkkimallin avulla.

Edellä mainitut diplomityön tavoitteet on nyt saavutettu ja sen tekeminen myös loi tarvittavan perustan WordDivellä tarvittavan web-sovelluksen hyväksymistestauksen testiautomaation rakentamiseen priorisointimenetelmää hyödyntäen.
Lopuksi vielä toivon, että tässä diplomityössä esitetystä hyväksymistestauksen testiautomaation lähestymistavasta ja erityisesti sen priorisointia varten kehitetystä priorisointimenetelmästä olisi mahdollisimman paljon hyötyä sen käyttämistä harkitseville tai käyttäville tahoille.